In questo capitolo si analizzerà il metodo di razionalizzazione energetica di una Smart Home ed il suo impatto ecologico. Essendo un tema relativamente innovativo e non ancora così sviluppato, soprattutto in Svizzera, le informazioni reperite non sono ancora così cospicue. Malgrado ciò le informazioni a disposizione permettono comunque di poter affermare che il consumo energetico di una Smart Home è inferiore rispetto al consumo di una casa tradizionale e per quanto esposto in precedenza l’ottimizzazione del consumo energetico salvaguarda l’ambiente.