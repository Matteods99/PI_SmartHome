Per concludere il lavoro, è importante far prevalere alcuni concetti che sono emersi durante la lettura dei vari capitoli. In particolar modo, si cerca di rispondere alla domanda: le Smart Home sono le case del futuro? 
Da quanto è emerso, si può sicuramente dire che le Smart Home hanno delle buone possibilità di essere quella che oggi chiamiamo “casa”. S’intende dire che è possibile che un giorno, bene o male tutte le case saranno Smart oppure saranno comunque convertite in un secondo momento. Il mercato è in crescita e la richiesta di sicurezza aumenta. Le persone rinunciano sempre di più inconsciamente alla privacy nella propria abitazione e dunque le Smart Home sono sicuramente destinate a persistere. 
Bisogna d’altro canto dire, però, che il mercato delle Smart Home nonostante si stia sviluppando sempre di più sul territorio (in particolar modo quello svizzero), non è ancora molto consolidato, dato che sono ancora relativamente poche le case completamente Smart oggi giorno.
